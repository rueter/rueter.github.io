# Эрзянь келень терминологиянь пурнамо

Кой-зярдо эрявикс вал муят аволь весемеде мазы сёрмакоцтонть эйстэ. Прянь кармавтозь ловнат-ловнат, ды тувако понги -- лексеват.
Пек покш тев тейсть ютавтыцятне А. И. Беляков ды А. Н. Еремин. Эряволь сындесткак пурнамс содамочи, сынь кода вадря сёрмадыцят.

## бороцямопель
>>
Сэнь кевесь (пижень купоросось) — ядовитой вещества, сонзэ эйстэ пек ламо моли паразитнэнь маштомс, конатне колыть чувтт ды виноградонь пиреть. Ведтеме сон моли видмень травамс, штобу масштомс эйстэст паксянь колыцятнень (тонолонть). Сэнь кевенть эйстэ теить углемедной сал, кона моли видмень травамс коськстэ. Сонзэ эйстэ анокстыть „бордоской жидкость", кона весемеде паро **бороцямо пель** садонь ды эмеж пирень колыцятнень каршо. Бордоской жидкостень анокстамс човорить пижень купоросонь раствор ды *извёсткань ловсо*.

(Верховской В. Н. *Химия средней школасо тонавтнема книга омбоце пелькс*, эрзякс сёрмадызе А. Н. Еремин, 1934: 80)

»»

## валдомтовкс
>>
**Валдомтовксонь** единицакс ловить истямо **валдомтовкс**, кона тееви валдомтыцянть эйстэ 1 м тарка ды валдонь струятненень перпендикулярнойстэ аштиця поверхностенть лангс весемасторонь 1 свечань вийсэ.
**Валдомтовксонь** те единицадонть мерить люкс [lumen=lm].
Штобу чаркодемс люкссо онкстнезь **валдомтовксонть**, можна ёвтнемс истят цифрат: оля таркасо пек маней чистэ **валдомтовксось** пачколи 100000 люксос, аволь маней чистэ пракшны 10000 люксос, маней ков валдо вене **валдомтовксось** 1/4 люксто ламо а эрси.

(Фалеев Г.И. & Перышкин А.В. *Физика средней школасо тонавтнема книга колмоце пелькс*, 7 ие омбоце нолдавкс, витнезь. Эрзякс сёрмадызе А. И. Беляков, 1934: 142–143)

»» **Валдомтовксонь** единицакс ловить истямо **валдомтовкс**, кона тееви валдомтыцянть эйстэ 1 м тарка ды валдонь струятненень перпендикулярнойстэ аштиця поверхностенть лангс весемасторонь 1 штатолонь вийсэ.
**Валдомтовксонь** те единицадонть мерить люкс [lumen=lm].
Люкссо онкстнезь **валдомтовксонть** чарькодемга, ёвтневить истят цифрат: оля таркасо пек маней чистэ **валдомтовксось** пачколи 100000 люксос, аволь маней чистэ пракшны 10000 люксос, маней коввалдо вене **валдомтовксось** 1/4 люксто ламо а эрси.

Тесэ неявить лия валткак ды сынст аразест: **весемасторонь**, *единица*, *струя*, *перпендикулярнойстэ*, *поверхность*, *свечань вий* (штатолонь вий), *цифра*



## валдонь вий
>>
Карминдерятано секе жо вейке комнатасонть кирвазтнеме эрьва кодамо **валдонь вийсэ** лампат (примеркс 25 свечань ды 50 свечань эли стеаринэнь свеча ды карасинэнь лампа), сестэ комнатась ды комнатасонть предметтнэ валдомтовить аволь вейкетьстэ; весе валдомтовксось ули седе покш седе виев валдомтыцянть пингстэ. Но секе жо вейке валдонь максыцянть пингстэяк минь редясынек, што комнатасонть эрьва кодат предметтнэ валдомтовить аволь вейкетьстэ: ков седе васоло ашти предметэсь валдомтыцянть эйстэ, тов сон седе беряньстэ валдомтови. Вейкеть таркасо аштиця предметтнэньгак эрьва кона ёнксост валдомтови аволь вейкетьстэ.

(Фалеев Г.И. & Перышкин А.В. *Физика средней школасо тонавтнема книга колмоце пелькс*, 7 ие омбоце нолдавкс, витнезь. Эрзякс сёрмадызе А. И. Беляков, 1934: 140)

## кепедема вий
>>
Мезеиь коряс тееви электромагнитэнть **кепедема виезэ**?

(Фалеев Г.И. & Перышкин А.В. *Физика средней школасо тонавтнема книга колмоце пелькс*, 7 ие омбоце нолдавкс, витнезь. Эрзякс сёрмадызе А. И. Беляков, 1934: 85)

## купросонь ой
>>
6. Серной кислотанть свойстванзо. Ванькс серной кислотась — вецана, тюстомо, малав кавксть седе стака веденть коряс. Лангс ваномс сон тусто ды а ламодо оень кондямо, секс сондензэ икеле мернесть **„купоросонь ой“**. Седикеле серной кислота тейнесть кшнинь купороссто, купоросонть калязь.

(Верховской В. Н. *Химия средней школасо тонавтнема книга омбоце пелькс*, эрзякс сёрмадызе А. Н. Еремин, 1934: 67)

## ламбамо сал (квасца)
>>
Муинк соламонь кичкере линиянть коряс *ламбамо салонь* (квасцань) растворонть концентрациянзо. Растворось пештезь 20° лембесэ.

Ламбамо салось — кавонь кирда сал

(Верховской В. Н. *Химия средней школасо тонавтнема книга омбоце пелькс*, эрзякс сёрмадызе А. Н. Еремин, 1934: 57, 80)

алюминиень ламбамо сал : KAl(SO₄)₂·12H₂O
 
кшнинь ламбамо сал : KFe(SO₄)₂·12H₂O

натриень ламбамо сал : NaAl(SO₄)₂·12H₂O

хромонь ламбамо сал : KCr(SO₄)₂·12H₂O


## лишмень вий
>>
**Лишмень вийсэнть** 736 ватт.

(Фалеев Г.И. & Перышкин А.В. *Физика средней школасо тонавтнема книга колмоце пелькс*, 7 ие омбоце нолдавкс, витнезь. Эрзякс сёрмадызе А. И. Беляков, 1934: 63)

## лиялгавтомс
>>
Мастор лангсонть эрьва таркасто минь мусынек чинь струятнень роботамо следэст. Чинть виензэ кувалт пувить варматне, пурнавить пельть, пешкедить ведте ды чудить лейтне, роботыть ведень ды вармань двигательтне. Чинть **лиялгавтозь** энергиязо работы гидроэлектростапциятнева.

(Фалеев Г.И. & Перышкин А.В. *Физика средней школасо тонавтнема книга колмоце пелькс*, 7 ие омбоце нолдавкс, витнезь. Эрзякс сёрмадызе А. И. Беляков, 1934: 185)


## лововкс
>>
Масторонть ды Ковонть якамо законост пек парсте тонавтнезь, секс затмениянь само шкатненьгак точна садасызь ламо иеде икелев. Астрономтнэ ваныть эрьва затмениянть мельга, штобу проверямс сынсест **лововксост** ды седе точнасто тонавтнемс вселенноень телатнень движениянь законост. Чинь цела затмениясь — чуросто эрсиця пек вадря случай ванномс Чинть ушосо пельксэнзэ, конат истяк а неявить секс, што чинть валдозо пек виев.

(Фалеев Г.И. & Перышкин А.В. *Физика средней школасо тонавтнема книга колмоце пелькс*, 7 ие омбоце нолдавкс, витнезь. Эрзякс сёрмадызе А. И. Беляков, 1934: 137–138)

Масторонть ды Ковонть якамо коест пек парсте тонавтнезь, секс ёмсема шкатненьгак вейкень пес содасызь ламо иеде икелев. Тештесодыйтне ваныть эрьва ёмсеманть мельга, ули мелест содамс, лисить -- а лисить эсест **лововксост**, ды седе вадрясто тонавтнемс менельрунготнень лыкамо коест. Чинь пешксе ёмсемась — чуросто эрсиця пек вадря шка ванномс Чинть ушосо пельксэнзэ, конат Чинть пек виев валдодонзо истяк а неявить.

## магнитявкс
>>
84 рисункасонть невтезь кепедема кранс понгавтозь электромагнит. Ветясызь истямо кранонть кшнинь предметнэнь вельксэс ды нолдыть ток; те шкастонть электромагнитэнть сердечникезэ магнитяви, усксынзе эстензэ кшнинь предметтнэнь. Цела куця кеиедезь предметтнэнь кандсызь лия таркав ды лоткавтсызь токонть, Электромагннтэнть **магнитявксозо** ёми, кшнинь нредметтыэ кадовить те таркантень, кранось жо туи омбоце порция кшни мельга.

(Фалеев Г.И. & Перышкин А.В. *Физика средней школасо тонавтнема книга колмоце пелькс*, 7 ие омбоце нолдавкс, витнезь. Эрзякс сёрмадызе А. И. Беляков, 1934: 84–85)

## механикань вий
>>
Паровой котёлонь уштома каштомсонть, потсо палома двигателень цилиндрасонть уштома пельтнень паломсто явови химиянь энергия—лембе. Те энергиянть неть машинатне велявтыть **механикань виекс** (энергиякс). Истя химиянь энергиянть **механикань виекс** велявтомась тевс нолдазь а ёвтавияк кода пек.

(Верховской В. Н. *Химия средней школасо тонавтнема книга омбоце пелькс*, эрзякс сёрмадызе А. Н. Еремин, 1934: 114)


## палыкандал (сера)
>>
**Палы кандалонть** минь уш содасынек. Палы кандалонть марто кшнинть ютксо реакциясь невтизе тенек вейс совамонь реакциянть: Fe + S == FeS . Палы кандалонть кислородсо пултазь минь тейнинек сернистой газ SO₂, сернистой кислотань Н₂SO₃ ангидрид. Содасынек SO₂ башка палы кандалонть эйстэ тееви эщо окисла SO₃ — серной ангидрид, конань эйстэ тееви серной кислота Н₂SO₄. Серной кислотанть минь свал нолдтнинек тевс ламо реакциясо.

(Верховской В. Н. *Химия средней школасо тонавтнема книга омбоце пелькс*, эрзякс сёрмадызе А. Н. Еремин, 1934: 57)

## полавтневиця вий
>>
Цепьканть моли **полавтневиця вийсэ** ток.

(Фалеев Г.И. & Перышкин А.В. *Физика средней школасо тонавтнема книга колмоце пелькс*, 7 ие омбоце нолдавкс, витнезь. Эрзякс сёрмадызе А. И. Беляков, 1934: 137–138)

## синдевема : «Рефракция--сиидевема (преломлення)»
>>
Горелка лангсо сыремттяно кодамояк металлонь пластинка. Пластинканть велькссэ коштось карми верев чудеме. Карминдерятано верев чудиця коштонть пачк ваномо кодамояк васоло аштиця предметэнть лангс, миненек неяви предметэсь, бута сон лыки, сорны. Истят ве ёно аштиця предметэнь сорномат нейкшневить кизна паксясо, пси моданть велькссэ, чисэ эждезь крыша велькска, кудонь турба велькска, зярдо турбатнестэ лиси пси кошт. Веть тештетне неявить липницякс. Неть колебаниятне тейневить эрьва кодамо температурасо коштонть чудемеде, конань пингстэ валдонь струятнень **синдевемаст** лиякстомкшны.

(Фалеев Г.И. & Перышкин А.В. *Физика средней школасо тонавтнема книга колмоце пелькс*, 7 ие омбоце нолдавкс, витнезь. Эрзякс сёрмадызе А. И. Беляков, 1934: 162)

## ськимевтемс
>>
Камерной заводонть эйстэ лиси Кислотась кавто сортонь: камерань—крепка чизэ малав 66% ды гловерэнь—крепка чизэ малав 78%. Штобу камерань ды гловерэнь кислотанть эйстэ теемс концентрировазь кислота, сынст сави „пидемс“, *скимевтемс* эйстэст веденть, тень теемс эряви ютавтомс уштома пель ды аппаратурась улезэ кислотань каршо цидярдыця.

(Верховской В. Н. *Химия средней школасо тонавтнема книга омбоце пелькс*, эрзякс сёрмадызе А. Н. Еремин, 1934: 78)

»»Камерэнь заводонть эйстэ лиси Кислотась кавто сортонь: камерань—крепкачизэ малав 66% ды гловерэнь—крепкачизэ малав 78%. Камерань ды гловерэнь кислотанть эйстэ концентрировазь кислотань теемга сынст сави „пидемс“, *скимевтемс* эйстэст веденть. Тень теемс эряви ютавтомс уштомапель ды аппаратурась улезэ кислотань каршо цидярдыця.



## сэнькев
>>
**сэнь кев** (пижень купорос) CuSO4,

(Верховской В. Н. *Химия средней школасо тонавтнема книга омбоце пелькс*, эрзякс сёрмадызе А. Н. Еремин, 1934: 48)

>>
Гидраттнэ теевить аволь ансяк хлористой кальциенть ведьсэ солавтомсто, сынь теевить ламо лияткак салтнэнь солавтомсто. Ламо салт явовить растворстонть кристаллокс аштиця гидратокс эли кристаллогидратокс. Истя, примеркс, **сэнь кевенть** (пижень купоросонть) сэнь кристаллонзо аволь CuSO4, кода минь те шкамс ловинек, сынст эйсэ эщо ули ведь. Эждемсдеряй пижень купоросонть сэнь кристаллонзо, сынь а ламонь а ламонь ашолгадыть ды эйстэст карми лисеме ведень пар. Кадови ведтеме пижень купоросонь ашо порошок, конань составозо CuSO4.

(Верховской В. Н. *Химия средней школасо тонавтнема книга омбоце пелькс*, эрзякс сёрмадызе А. Н. Еремин, 1934: 54)


## тылкадевема вий
>>
Бути вейке шарнэнть лангсо зарядонть покшолгавтомс зярояк раз, сестэ **тулкадевема виеськак** зняроксть жо покшолгады.

(Фалеев Г.И. & Перышкин А.В. *Физика средней школасо тонавтнема книга колмоце пелькс*, 7 ие омбоце нолдавкс, витнезь. Эрзякс сёрмадызе А. И. Беляков, 1934: 10)

Покшолгавтындерясынек вейке шарнэнть лангсо зарядонть зярыяксть, сестэ **тылкадевема виеськак** истя зняроксть покшолгады.

## ускома вий
>>
Путсынек магнитэнть столь ланга почодозь кшнинь пилявкс лангс, кепединрясынек магнитэнть столенть лангсто, минь нейсынек, што пилявкстнэ сех тустосто педясть магнитэнть пева. Магнитэнть куншканзо ёнов сонзэ **ускома виезэ** седе лавшоми (64 рис).

(Фалеев Г.И. & Перышкин А.В. *Физика средней школасо тонавтнема книга колмоце пелькс*, 7 ие омбоце нолдавкс, витнезь. Эрзякс сёрмадызе А. И. Беляков, 1934: 72)

